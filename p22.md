[//]: # (scanned texts)
<img src="http://library.ctext.org/s1890343/s1890343_0026.png" width="170">
<img src="http://library.ctext.org/s1890343/s1890343_0025.png" width="170">
<img src="http://library.ctext.org/s1890343/s1890343_0024.png" width="170">
<img src="http://library.ctext.org/s1890343/s1890343_0023.png" width="170">
<img src="http://library.ctext.org/s1890343/s1890343_0022.png" width="170">

[//]: # (texts)
#玉真與夫純仁書
良人遠出，倏爾二年，不惟鳥雙鳳孤，無奈魚沉鷹杳。但別君處，渡旁渡。望君處，山外山。思君處，愁上愁。念君處，苦中苦。蒼天，蒼天，何全人似`離`一至此耶？老母辜忘恙，雛兄亦能飯。弟君之失養于母，不無慈鳥泣。君之不見于兒，不無舐犢之悲，此人情必然矣。然此無足慮也，惟君之遠謫，以嚴霜烈日之操。處于`癢`雨蠻煙之地。妾能為情乎，妾恨未能織一幅逥文之錦，使天子召還耳，雖然，此君之命之也，君自勉矣，天為聖朝扶社稷。肯教夫子不生還，只珍重此身，好上為國而下為家耳。萬里関河，滿腔愁緒。鴻雁來時悲信斷，子規啼處憶人歸。君倘問妾之舊時容乎，綠鬢朱顏今盡改，可憐只有寸心丹也。封書遠寄，別淚溋溋。君之任`所`距蒼梧想不遠，更請看紙上斑痕，即有如湘妃廟前之竹，箋短情長，統為心照。

- `回文錦`: [璇璣圖](https://zh.wikipedia.org/wiki/%E7%92%87%E7%8E%91%E5%9B%BE), 秦州窦滔之妻苏蕙所做诗章
- `関河`: 同「關河」，指關塞
- `乎`: 此處不指疑問，表示「如果」
- `蒼梧`: 舜駕崩之地[「踐帝位三十九年，南巡狩，崩於蒼梧之野。」](https://zh-classical.wikipedia.org/wiki/%E5%B8%9D%E8%88%9C)
- `湘妃廟前之竹`: 既舜去世，湘妃泣。淚水打在竹子上，形成斑紋。

#純仁復妻玉真書
別母在堂，別妻在室，別子在繈褓，自我不見于今二年。雲山蒼蒼，動我遐思哉。純仁一心戀國，一心思親，又一心憶妻子。悲火燒心曲，愁霜壓鬢根。妻矣，楚矣，無奈何矣。老母雛兒，賴鄉撫養。鄉既盡婦道，又盡母道。純仁不能盡子道，盡父道，何也？抑何以立于天地間耶？承書諭我珍重，純仁君親之恩，而未能報。豈敢不珍重矣哉？`弟`朝廷有含沙怪蜮，粵地有慘目蠻煙。純仁之生死，未可必也。天而欲我生還乎，尚能白馬過里門。天而不欲我生還乎，未免青蠅為吊客。言之至此，腸不覺存存斷矣，一紙家書，萬端愁緒。一片白雲其知我遊子情，一輪明月其知我羈人恨。苦哉，苦哉。鄉尚悉此情焉，草草不宣。

- `蜮`: 傳說中一種水中毒蟲，形似鱉，能含沙射人。成語「含沙射影」指的就是蜮。
- `白馬過里門`: 白駒過隙，亦或是白馬過關。
- `青蠅吊客`: 指死后只有苍蝇来悼念。
- `一片白雲其知我`: 其為反問助詞，同「豈」。
- `羈人`: 旅旅客。
- `草草不宣`: 有其他話來不及回復了。
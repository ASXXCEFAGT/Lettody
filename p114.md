[//]: # (scanned texts)
<img src="http://library.ctext.org/s1890343/s1890343_0117.png" width="170">
<img src="http://library.ctext.org/s1890343/s1890343_0116.png" width="170">
<img src="http://library.ctext.org/s1890343/s1890343_0115.png" width="170">
<img src="http://library.ctext.org/s1890343/s1890343_0114.png" width="170">

[//]: # (texts)
# 張生與夏書
弟與兄，本異姓也。一邂逅而結為兄弟。心腹之，骨肉之，生死之。雞壇歃血，上扣皇天，下呼后土，此門此誓，金鏃可扔而心不可壞也。乃者風吹別調，月入鄰家。兄有易交之心，厚于幸所而薄于不佞。嗟嗟！兄何以翻手雲而覆手雨耶？抑灔預堆在兄之胸中耶？九折坂在兄之胸中耶？昔孟郊云，「古人形似獸，皆有大聖德。今人表似人。獸心安可測。雖笑未必和，雖哭未必戚。面結口頭交，肚裡生荊棘。」此莫非為兄言耶？昔者固膠漆，今日相矛盾。孔順，孔順，如雞壇之盟何？上欺皇天，下欺后土。孔順，孔順，心術壞矣。雖然，琉璃易碎，彩雲易散。事所必然也。弟與兄恩絕矣，情斷矣，勿復敢見矣。書往神馳，不勝淚下。謹白。

- `金鏃`: 金屬箭頭，常用為信契。
- `灔預堆`: 三峽峽口的一塊大礁石。
- `古人...生荊棘`: 引用于孟郊的「擇友」。
- `九折坂`: 一韓國料理，九菜置於一板。

# 夏生復張書
天假以緣，弟得與兄春風握手，夜雨連床。為丹雞白犬之盟，叩天叩地以為證佐。嗟乎！海可哭，石可爛，此心那可背哉？弟自是向日葵花，不效隨風柳絮。兄乃不諒，遽然謂弟有他腸。弟如皇天何，如后土何？弟恨無秦宮之鏡，一照此心之耿耿耳。兄謂請復勿敢見者，斯言誠過也，兄不見弟，弟自見兄。相見時任兄拳之矣，掌之矣，牙之矣，弟不敢恨。弟自謂弟之心肝，太山石，瑤池冰也。兄如不信，請引刀剖胸，與兄一視之，兄當釋然。雖然，此必有間之者，雋哥，雋哥，勿信人之言，人實誑汝。願兄誦「采苓」之詩，念弟懷「采葛」之想，則弟死而瞑目矣。謹復。

- `迥不群`: 迥然不群。 
- `采葛`: 詩經国风中一詩歌，意賦相思。「采葛」也多次出現於「陳生復黃書」等書信。
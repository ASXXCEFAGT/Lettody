[//]: # (scanned texts)
<img src="http://library.ctext.org/s1890343/s1890343_0114.png" width="100">
<img src="http://library.ctext.org/s1890343/s1890343_0115.png" width="100">


# 張生與夏書
弟與兄，本異姓也。一邂逅而結為兄弟，心腹之，骨肉之，生`幸`之雞壇獻血，上扣皇天，下呼后土，山門此誓，金鏃可扔而心不可壞也。乃者風吹別調，月入鄰家。兄有易交之心，厚于幸耶，而薄于不佞嗟嗟，兄何以翻手雲而覆手雨耶，抑灔預堆在兄之胸中耶，九`拆`阪在兄之胸中耶，昔孟郊云，「古人形似獸皆有大聖德。今人表似人。獸心安可測。雖笑未必和，雖哭未必戚。面結口頭交，肚裡生荊棘。」此莫非為兄言耶，昔者固膠漆，今日相矛盾。孔順，孔順，如雞壇之盟何上欺皇天下欺后土。孔順，孔順，心術壞笑雖然，琉璃易碎，彩雲易散。事所必然也。弟與兄恩絕矣。情斷矣。請勿復敢見笑。書往神馳。不勝淚下。謹白